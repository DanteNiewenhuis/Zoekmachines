<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid De Wit (SP) aan de staatssecretaris van Justitie
over problemen voor sociale advocaten als gevolg van bezuinigingen op de
gesubsidieerde rechtsbijstand. (Ingezonden 29 april 2008); Antwoord</item>
         <item attribuut="Bestand">25Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32232</item>
         <item attribuut="Inhoud">Gevraagd wordt onder meer of de per 1 januari 2008 ingevoerde
gewijzigde
regeling van de bevoorschotting voor sociale advocaten (25% minder,
maandelijkse bevoorschotting) nog steeds niet wordt uitgevoerd.</item>
         <item attribuut="Rubriek">Bedrijfsleven en industrie (Juridische
dienstverlening)
Burgerlijk recht en burgerlijk procesrecht
(Rechtsbijstand)
Strafrecht en strafprocesrecht (Rechtsbijstand in
strafzaken)</item>
         <item attribuut="Trefwoorden">Rechtshulp</item>
         <item attribuut="Vindplaats">Kamervragen met antwoord 2007-2008, nr. 2586, Tweede Kamer</item>
         <item attribuut="Vraagnr_bij_indiening">2070819450</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2008-05-30</item>
         <item attribuut="Datum_indiening">2008-04-29</item>
         <item attribuut="Document-id">KVR32232</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc=""/>
      <footer firstpaginanummer="5309" allpagenumbers="5309 5310" vetnummer="2070819450" code="0708tkkvr2586" lopendefooter="Tweede Kamer, vergaderjaar 2007–2008, Aanhangsel" filenaam="KVR32232" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2586" onderwerp="" indiendatum="2008-04-29">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="30 mei 2008, zie ook Aanhangsel Handelingen nr. 2365, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat de per 1 januari 2008 ingevoerde gewijzigde regeling van de bevoorschotting (25% minder, maandelijkse bevoorschotting) vier maanden na datum van invoering nog steeds niet wordt uitgevoerd? Zo ja, waarom gebeurt dit nog niet? Zo neen, hoe verklaart u dat advocaten op basis van de door hun ingediende declaraties nog steeds geen maandelijkse voorschotten hebben ontvangen? </vraag>
      <vraag nummer="2">Op welke wijze is de nieuwe uitvoering van de bevoorschotting met de advocaten gecommuniceerd? Zijn de advocaten geïnformeerd over de huidige problemen met betalingsschema’s bij de Raden voor Rechtsbijstand? Zo ja, wanneer en op welke wijze? </vraag>
      <vraag nummer="3">Deelt u de mening dat de problemen met de bevoorschotting voor advocaten tot liquiditeitsproblemen kunnen leiden en dat daarmee ook de toegang tot het recht voor hun cliënten in gevaar komt? Zo ja, welke maatregelen gaat u nemen om te voorkomen dat advocaten in financiële problemen raken? Zo neen, waarop baseert u uw mening? </vraag>
      <vraag nummer="4">Hebt u overleg gevoerd met de Nederlandse Orde van Advocaten en de Vereniging Sociale Advocatuur Nederland over de ontstane problemen met de nieuwe bevoorschottingregels? Zo ja, wat waren de resultaten van dit overleg? Zo neen, waarom niet en gaat u dit alsnog doen? </vraag>
      <vraag nummer="5">Bent u van mening dat de invoering van deze bezuinigingsmaatregel wel voldoende is voorbereid door de Raad voor Rechtsbijstand? Zo ja, hoe verklaart u dan de problemen die zich nu voordoen? Zo neen, waarom is deze bezuinigingsmaatregel ingevoerd wanneer de nu optredende problemen voorzienbaar waren? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 5">De algemene maatregel van bestuur die voorziet in de bedoelde aanpassing van de bevoorschotting zal op 1 juni 2008 in werking treden (Stb. 2008, 170). Het Besluit Vergoedingen Rechtsbijstand 2000 zoals dat luidt vóór die inwerkingtredingsdatum, blijft van toepassing op alle declaraties voor aanvragen van toevoegingen die door de Raden zijn ontvangen vóór deze inwerkingtredingsdatum. Dit betekent dat de nieuwe regeling pas vanaf 1 juni aanstaande van kracht zal zijn én uitgevoerd kan worden door de Raden. Derhalve kunnen zich thans nog geen problemen voordoen als gevolg van de aanpassing van de regeling van de bevoorschotting. Overigens houdt deze aanpassing enkel in een verlaging met 25% van de hoogte van het voorschot op de uiteindelijke rechtsbijstandvergoeding. De uitbetaling van de bevoorschotting zal, evenals nu, in de toekomst per kwartaal geschieden. Desgevraagd hebben de Raden voor Rechtsbijstand mij bericht dat op dit moment zich geen problemen in de uitvoeringspraktijk voordoen terzake de bevoorschotting. Verder ben ik van mening dat de invoering van deze maatregel zorgvuldig wordt voorbereid door de Raden. Zoals in mijn antwoord bij vraag 2 uitgebreider aan de orde zal komen, is door de Raden richting de advocatuur in een vroeg stadium al uitgebreid gecommuniceerd over de wijze waarop de bevoorschotting zal worden aangepast. Verder hebben de Raden aangegeven waar mogelijk maatwerk te zullen leveren. Dit kan onder meer inhouden dat in individuele gevallen, bijvoorbeeld bij Vragen gesteld door de leden der Kamer, met de daarop door de regering gegeven antwoorden hoge voorschotten, de beperking van 25% op het voorschot wordt verdeeld over twee kwartalen in plaats van één. </antwoord>
      <antwoord nummer="2">De Raden voor Rechtsbijstand hebben mij bericht dat de advocatuur op verschillende wijzen is geïnformeerd over de komende wijziging van de hoogte van het voorschot op de rechtsbijstandvergoeding. Vanaf december 2007 is door de Raden door middel van brieven waarin het voorschot wordt toegekend aan individuele advocaten, aangekondigd dat het eerstvolgende kwartaal na inwerkingtreding van de algemene bestuur in 2008 het voorschot zal worden verminderd. Daarnaast is regelmatig in de ressortelijke nieuwsbrieven van de Raden aan de advocatuur aandacht geschonken aan komende wijziging van de bevoorschotting. </antwoord>
      <antwoord nummer="3">De Raden hebben mij bericht dat zij zullen proberen om eventuele problemen die zich voordoen als gevolg van deze aanpassing van de bevoorschotting aan de zijde van de advocatuur in de uitvoering op te lossen. Zoals ook al bij mijn antwoord op vraag 1 en 5 aan de orde kwam, streven de Raden ernaar in individuele gevallen zoveel mogelijk maatwerk te leveren. Naast het uitstrijken van de beperking van 25% op de bevoorschotting over twee kwartalen in plaats van één, kan dat ook inhouden dat desgewenst het betalingsritme van de uiteindelijke vergoedingen voor verrichte werkzaamheden door de Raden wordt opgevoerd. Door technische ontwikkelingen kunnen de Raden voor Rechtsbijstand vanaf de inwerkingtreding van de aanpassing van de bevoorschotting namelijk de frequentie van uitbetalingen van de uiteindelijke vergoedingen opvoeren tot een betalingsritme van eens in de twee weken. Hierdoor zullen de advocaten veel sneller dan in het verleden hun geld gaan krijgen en neemt derhalve de noodzaak (van het op hetzelfde niveau houden) van de bevoorschotting af. De bevoorschotting heeft immers tot doel de periode tot aan de definitieve betaling van de vergoeding te overbruggen. Van de Raden voor Rechtsbijstand heb ik vernomen dat indien ook in de toekomst door de advocaten de declaraties tijdig worden ingediend, voor de toekomst een (meer) frequente betaling door de Raden wordt geborgd. De verwachting van de Raden is dan ook dat ook in de toekomst geen liquiditeitsproblemen zich hoeven voor te doen bij de advocaten. Gelet op het voorafgaande ben ik van mening dat deze maatregel er niet toe zal leiden dat er een tekort zal ontstaan aan advocaten die deelnemen aan het stelsel. De toegang tot het recht voor minder draagkrachtigen zal dan ook niet hierdoor worden aangetast. </antwoord>
      <antwoord nummer="4">Nee, zie mijn antwoord bij vraag 1. Wel is er met de Nederlandse Orde van Advocaten ten tijde van de totstandkoming van de algemene maatregel van bestuur overleg gevoerd over de voorgenomen bezuinigingsmaatregelen, waaronder de herziene wijze van bevoorschotting. In het kader van de consultatie op de algemene maatregel van bestuur heeft de Nederlandse Orde van Advocaten positief gereageerd op het voornemen dat de vergoedingen voor verrichte werkzaamheden sneller zullen worden uitbetaald. De Nederlandse Orde van Advocaten heeft er daarbij aandacht voor gevraagd dat advocaten voldoende tijd krijgen om zich op deze wijziging van de bevoorschotting voor te bereiden. Om hieraan tegemoet te komen, hebben de Raden de advocatuur regelmatig en in een vroegtijdig stadium geïnformeerd over de op handen zijnde wijzigingen (zie antwoord op vraag 2). Bovendien hebben de Raden toegezegd dat zij in de uitvoering door maatwerk zullen pogen eventuele problemen aan de zijde van de advocatuur op te lossen die zich mochten voordoen als gevolg van de herziene regeling. Daarnaast vindt er op lokaal niveau regelmatig overleg plaats tussen de locale dekens van de Nederlandse Orde van Advocaten en de Raden, waarbij de Nederlandse Orde van Advocaten op de hoogte wordt gehouden van relevante ontwikkelingen. </antwoord>
      <noten afkomstig="antwoord"/>
   </antwoorden>
</kvr>
