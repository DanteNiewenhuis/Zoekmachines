<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Ferrier (CDA) aan de ministers van Buitenlandse
Zaken en voor Ontwikkelingssamenwerking over mensenrechtenschendingen door
Ethiopische militairen. (Ingezonden 14 mei 2008); Antwoord</item>
         <item attribuut="Bestand">25Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32279</item>
         <item attribuut="Inhoud">Vragen naar aanleiding bericht Trouw (7 mei 2008). Op welke manier
gaat Nederland dit bij de Ethiopische autoriteiten aan de orde stellen?
Indiener informeert tevens naar de actuele humanitaire situatie in
Somalië.</item>
         <item attribuut="Rubriek">Ontwikkelingssamenwerking (Nood- en humanitaire
hulp)
Staats- en bestuursrecht (Grondrechten)</item>
         <item attribuut="Trefwoorden">Ethiopië
Mensenrechten
Nood- en humanitaire hulp
Somalië</item>
         <item attribuut="Vindplaats">Kamervragen met antwoord 2007-2008, nr. 2628, Tweede Kamer</item>
         <item attribuut="Vraagnr_bij_indiening">2070820040</item>
         <item attribuut="Afkomstig_van">Buitenlandse Zaken (BUZA)
Ontwikkelingssamenwerking (OS)</item>
         <item attribuut="Indiener">
            <persoon partij="CDA">Ferrier</persoon>
         </item>
         <item attribuut="Datum_reaktie">2008-06-04</item>
         <item attribuut="Datum_indiening">2008-05-14</item>
         <item attribuut="Document-id">KVR32279</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc=""/>
      <footer firstpaginanummer="5297" allpagenumbers="5297 5298" vetnummer="2070820040" code="0708tkkvr2628" lopendefooter="Tweede Kamer, vergaderjaar 2007–2008, Aanhangsel" filenaam="KVR32279" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2628" onderwerp="" indiendatum="2008-05-14">
         <vrager partij="CDA" oorsprong="parlement">Ferrier</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2008-06-4">
         <antwoorder functie="ministers" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht «Ethiopiërs moorden in Somalie»? <voetnoot nummer="1"/>Hoe beoordeelt u dit bericht, dat is gebaseerd op een door Amnesty International gepubliceerd rapport? </vraag>
      <vraag nummer="2">Op wat voor manier stelt u deze kwestie aan de orde bij de Ethiopische autoriteiten? Welke invloed kan de EU-gezant verder uitoefenen om de situatie aan te kaarten? </vraag>
      <vraag nummer="3">Hoe staat het momenteel met de humanitaire situatie in Somalië? Welke hulp is er voor de bevolking? Wat doet de internationale gemeenschap? Wordt de hulpverlening toegang verleend? </vraag>
      <vraag nummer="4">Op welke wijze kan de EU c.q. Nederland de AU-missie verder ondersteunen, opdat de humanitaire situatie in Somalië niet nog meer verslechterd? </vraag>
      <noten afkomstig="vraag">
         <noot nummer="1" datum="2008-05-7" bron="Trouw">Trouw, 7 mei 2008</noot>
      </noten>
   </vragen>
   <antwoorden aantal="4">
      <antwoord nummer="1">Ja. In het rapport van Amnesty International waarnaar wordt verwezen, wordt gesteld dat alle bij het conflict in Somalië betrokken groepen en in het bijzonder de Ethiopische troepen en de troepen van de overgangsregering, zich schuldig maken aan mensenrechtenschendingen en schendingen van het internationaal humanitair recht. Het staat vast dat in Somalië gewapende conflicten worden uitgevochten, hetgeen gepaard gaat met grove mensenrechtenschendingen. Dit is een ernstige zaak. De beschuldigingen door Amnesty International dienen dan ook serieus genomen te worden en verder onderzocht te worden door internationaal erkende instellingen, zoals UNOHCHR. Nederland zet zich daar in EU-verband voor in. In de Mensenrechtenraad heeft Nederland zich hard gemaakt voor verlenging van het mandaat van de onafhankelijke expert voor Somalië. Het ligt in het mandaat van deze onafhankelijke expert om mensenrechtenschendingen te onderzoeken, daarover voor eind 2008 in de raad te rapporteren en concrete aanbevelingen te doen. Bovendien worden de voor mensenrechtenschendingen verantwoordelijke partijen hierop aangesproken, zowel in multilateraal, als bilateraal verband. </antwoord>
      <antwoord nummer="2">In de bilaterale contacten met de Ethiopische autoriteiten en in contacten in EU-verband wordt het optreden van Ethiopische troepen in Somalië frequent aan de orde gesteld en wordt er bij de Ethiopische autoriteiten op aangedrongen schendingen van mensenrechten te voorkomen. Er is een vertegenwoordiger van de Europese Commissie voor Somalië, maar er is geen EU-gezant voor Somalië. Voor de vertegenwoordiger van de Commissie is vanuit het perspectief van de EU geen rol weggelegd in deze zaak. Het EU-voorzitterschap kan de situatie echter wel aankaarten bij de Ethiopische autoriteiten en heeft dit ook gedaan. </antwoord>
      <antwoord nummer="3">De humanitaire situatie in Somalië is verslechterd ten opzichte van 2007. Momenteel behoeven 2,6 miljoen mensen noodhulp, waaronder inmiddels meer dan één miljoen ontheemden. Indien de situatie zich op deze wijze voortzet, voorspelt de VN-Food Security Analysis Unit Vragen gesteld door de leden der Kamer, met de daarop door de regering gegeven antwoorden (FSAU) dat aan het eind van dit jaar 3,5 miljoen Somaliërs afhankelijk zullen zijn van noodhulp. De totale bevolking van Somalië is naar schatting ruim 9 miljoen. Onlangs classificeerde Adjunct Secretaris-Generaal van de VN voor Humanitaire Zaken, Sir John Holmes, de situatie in Somalië als «the world’s worst developing humanitarian situation». Naast de gewelddadigheden zijn de oorzaken van de snelle verslechtering de uitblijvende regens, de hoge voedsel- en brandstofprijzen en de scherp stijgende inflatie. De inflatie wordt voornamelijk veroorzaakt door grote hoeveelheden vals geld die in omloop zijn gebracht. De voedselprijzen zijn naar recordhoogtes gestegen, de graanprijzen zijn verdubbeld en rijst is 40% duurder sinds medio 2007. De effecten van de wereldwijde voedselprijsstijgingen doen zich in landen als Somalië extra voelen. Via verschillende VN-organisaties en NGO’s wordt noodhulp verstrekt aan de bevolking. Het door OCHA gebundelde hulpverzoek van de VN-organisaties voor Somalië is dit jaar met 25 procent verhoogd naar USD 406 miljoen en is thans vrijwel volledig gedekt. Nederland heeft op grond van het verhoogde hulpverzoek als financiële maatregel besloten de humanitaire hulp aan Somalië te intensiveren. Dit jaar is reeds EUR 8,5 miljoen bijgedragen aan Somalië. De onveiligheid in Zuid- en Centraal-Somalië maakt het voor humanitaire organisaties erg lastig om hun werk te doen. Het werk van humanitaire organisaties wordt vooral door lokale medewerkers uitgevoerd. Transport door Somalië wordt ernstig bemoeilijkt door de vele (illegale) wegversperringen. Naast afpersing bij wegversperringen zijn hulporganisaties de laatste maanden slachtoffer geweest van beroving, bedreiging, mishandeling, (pogingen tot) ontvoering en in enkele gevallen zelfs dodelijke aanslagen. Ondanks de problemen met de distributie zetten organisaties als WFP en CARE deze zo goed mogelijk voort en heeft WFP extra veldkantoren geopend in Zuid-Centraal Somalië. De Europese Unie blijft bij de overgangsregering regelmatig aandringen op betere bescherming van de humanitaire transporten en kampen in Somalië. Nederland zet momenteel het fregat H.M. Evertsen in om maritieme bescherming tegen piraterij voor de kust van Somalië te bieden aan WFP-voedseltransporten. </antwoord>
      <antwoord nummer="4">De beste manier om AMISOM te ondersteunen is wat Nederland betreft via de Europese Unie. De EU heeft uit de African Peace Facility (APF) EUR 15 miljoen aan de Afrikaanse Unie beschikbaar gesteld voor de AU-missie AMISOM. Daarnaast is uit het nieuwe EU-instrument for Stability EUR 5 miljoen beschikbaar gesteld voor financiering van de AMISOM Strategic Management and Planning Unit. Momenteel is overigens de financiële ondersteuning van AMISOM minder een probleem dan de bereidheid van lidstaten van de Afrikaanse Unie om troepen te leveren aan AMISOM. </antwoord>
      <noten afkomstig="antwoord"/>
   </antwoorden>
</kvr>
