<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden Langkamp en Leijten (beiden SP) aan de minister
voor Jeugd en Gezin en de staatssecretaris van Volksgezondheid, Welzijn en
Sport over (jonge) mantelzorgers. (Ingezonden 7 mei 2008); Antwoord</item>
         <item attribuut="Bestand">27Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32285</item>
         <item attribuut="Inhoud">Vragen naar aanleiding van het rapport van Nivel, waaruit blijkt dat
ruim 400.000 mantelzorgers jonger dan 18 jaar zijn. Gevraagd wordt onder meer
of het wenselijk is dat kinderen en jongeren die mantelzorg verlenen thuis
blijven van school.</item>
         <item attribuut="Rubriek">Arbeid (Overig)
Basisonderwijs (Leerlingen)
Gezondheidszorg (Maatschappelijke
gezondheidszorg)
Voortgezet onderwijs (Leerlingen)
Welzijn (Jeugdigen)</item>
         <item attribuut="Trefwoorden">Jeugdigen
Leerplicht
Mantelzorg
Vrijwilligerswerk</item>
         <item attribuut="Vindplaats">Kamervragen met antwoord 2007-2008, nr. 2634, Tweede Kamer</item>
         <item attribuut="Vraagnr_bij_indiening">2070819630</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Langkamp</persoon>
            <persoon partij="SP">Leijten</persoon>
         </item>
         <item attribuut="Datum_reaktie">2008-06-05</item>
         <item attribuut="Datum_indiening">2008-05-07</item>
         <item attribuut="Document-id">KVR32285</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc=""/>
      <footer firstpaginanummer="5309" allpagenumbers="5309 5310 5311" vetnummer="2070819630" code="0708tkkvr2634" lopendefooter="Tweede Kamer, vergaderjaar 2007–2008, Aanhangsel" filenaam="KVR32285" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2634" onderwerp="" indiendatum="2008-05-7">
         <vrager partij="SP" oorsprong="parlement">Langkamp</vrager>
         <vrager partij="SP" oorsprong="parlement">Leijten</vrager>
         <vraagt-aan>de minister voor Jeugd en Gezin en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-06-5">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw reactie het rapport van Nivel, waaruit blijkt dat ruim 400.000 mantelzorgers jonger dan 18 jaar zijn? <voetnoot nummer="1"/>
      </vraag>
      <vraag nummer="2">Bent u van mening dat jonge mantelzorgers ondersteuning verdienen? Zo ja, hoe wordt dit geregeld? Zo neen, waarom niet? </vraag>
      <vraag nummer="3">Bent u voorts van mening dat het onwenselijk dat kinderen en jongeren die mantelzorg verlenen thuis blijven van school? Zo ja, hoe verhoudt zich dit met de leerplicht? Zo neen, wat gaat u hiertegen ondernemen? </vraag>
      <vraag nummer="4">Heeft u zicht op het schoolverzuim van jonge mantelzorgers? Zo ja, kunt u dit ons doen toekomen? Zo neen, bent u bereid dit te onderzoeken? </vraag>
      <vraag nummer="5">Bent u van mening dat aan kinderen en jongeren in een situatie van mantelzorg andere eisen gesteld worden dan aan kinderen en jongeren die geen mantelzorgtaken hoeven te vervullen? Zo ja, hoe oordeelt u over de situatie voor jonge mantelzorgers in vergelijking met hun leeftijdsgenoten zonder zorgtaak? </vraag>
      <vraag nummer="6">In hoeverre houdt het protocol gebruikelijke zorg en de hardheidclausule in het protocol rekening met bijvoorbeeld schoolprestaties, geestelijke gezondheid en tijd voor hobby, sporten en andere «normale»activiteiten voor kinderen en jongeren? Bent u bereid het protocol te wijzigen als er onvoldoende rekening wordt gehouden met de omstandigheden van een opgroeiend kind? Zo ja, wanneer is dat te verwachten? Zo neen, waarom niet? </vraag>
      <vraag nummer="7" voetnoot="2">Wat is uw oordeel op het artikel in Trouw «Mantelzorg krijgt vaak nee te horen»? <voetnoot nummer="2"/>Hoe verhoudt dit bericht zich met de uitkomsten van het onderzoek van Nivel? </vraag>
      <vraag nummer="8">Bent u van mening dat het stimuleren van mantelzorg (zoals de insteek is van de Wet maatschappelijke ondersteuning) enkel gepaard kan gaan met een goede respijtregeling? Zo ja, hoe gaat u dit regelen? Zo neen, hoe denkt u mantelzorgers te kunnen verlichten als respijtzorg minder wordt toegekend? </vraag>
      <vraag nummer="9" voetnoot="2">Wat is uw oordeel over het bericht <voetnoot nummer="2"/>dat mantelzorgers door gemeenten wordt aangeraden een persoonsgebonden budget aan te vragen of via de AWBZ zorg te regelen, maar dat de aanspraak verminderd is door het wegvallen van de respijtzorg en het beperken van de aanspraak door aangescherpte indicatiestellingen? Erkent u dat mensen die mantelzorgtaken verrichten zo van het kastje naar de muur worden gestuurd, zonder dat er uitzicht is op een structurele oplossing? Zo ja, welke maatregelen gaat u treffen om alle mantelzorgers te ontlasten, dus ook de jonge mantelzorgers? </vraag>
      <vraag nummer="10">Wat is uw reactie op de wens van landelijke vereniging voor Mantelzorgers en Vrijwilligerszorg (MEZZO) om mantelzorgers het recht te geven op drie weken vrije tijd per jaar? Hoe verhouden deze drie weken zich met schoolgaande mantelzorgers in verband met de schoolvakanties? Kunt u voor de zomer meer duidelijkheid geven over de mogelijkheden voor respijtzorg zodat mantelzorgers deze zomer verzekerd zijn van ondersteuning tijdens de vakantieperiode? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.nivel.nl/">http://www.nivel.nl/</noot>
         <noot nummer="2" datum="2008-04-26" bron="Trouw">Trouw, 26 april 2008</noot>
      </noten>
   </vragen>
   <antwoorden aantal="8">
      <antwoord nummer="1 en 2">Uit het rapport blijkt dat er ruim 400.000 kinderen zijn die samen wonen met iemand met ernstige lichamelijke of geestelijke problemen. Uiteraard is dit een vervelende situatie. Of deze kinderen ook daadwerkelijk allemaal mantelzorg verlenen is niet bekend. Ongeacht de aantallen vind ik het een belangrijk gegeven dat er kinderen zijn voor wie het noodzakelijk is om zorg te verlenen. Voor zover er sprake is van mantelzorg die door kinderen wordt verleend, mag dit in geen geval ten koste gaan van de ontwikkeling van het kind, de jongere. Er moet voldoende tijd zijn om gezond en veilig op te groeien, plezier te hebben en je voor te bereiden op de toekomst. Het spreekt vanzelf dat jonge mantelzorgers niet aan hun lot kunnen worden overgelaten. Zij verdienen – net als alle andere mantelzorgers die daaraan behoefte hebben – een goede ondersteuning. In het kader van de Wmo heeft de gemeente de opdracht mantelzorgers te ondersteunen: oud en jong. Het verheugt mij dan ook dat er op gemeentelijk niveau de nodige initiatieven zijn om hieraan iets te doen. Ik wijs daarbij op het project van de GGD-Rotterdam om in het kader van de Jeugdmonitor de omvang en de aard van de problemen waarmee jongeren kunnen worden geconfronteerd ten gevolge van het bieden van zorg in kaart te brengen en in samenwerking met andere organisaties (scholen, thuiszorg, steunpunten mantelzorg etc) zo veel mogelijk op te lossen. VWS heeft dit project financieel ondersteund. Ook wijs ik op de leskoffer voor het onderwijs die met subsidie van VWS door het Steunpunt mantelzorg Almere is ontwikkeld. Ik heb Mezzo in het kader van de beleidsbrief «Voor elkaar» gevraagd een goede inventarisatie te maken van hetgeen over dit onderwerp al is ontwikkeld. Op basis daarvan bezie ik welke stappen aanvullend nodig zijn op het vlak van de ondersteuning van deze mantelzorgers. </antwoord>
      <antwoord nummer="3 en 4">Naar mijn mening moet beslist worden voorkomen dat het bieden van zorg door jongeren dermate veel tijd in beslag gaat nemen dat de normale ontwikkeling van het kind (spelen, ontspanning, naar school en verenigingen gaan, zie ook het antwoord op vraag 1) in het gedrang komt. Mij is niet bekend hoe groot het schoolverzuim is van jonge mantelzorgers. Ik zal deze vraag voorleggen aan de onderwijsinspectie en op basis van de uitkomsten daarvan mij nader beraden of en zo ja welke verdere acties aan de orde zijn. </antwoord>
      <antwoord nummer="5">Vooraf merk ik op dat mij niet precies voor ogen staat aan welke eisen u refereert. Wanneer een jongere genoodzaakt is te helpen bij de zorg aan een familielid is sprake van een andere situatie dan wanneer hij of zij hiermee niet wordt geconfronteerd. Uit onderzoek komt naar voren dat kinderen die op jonge leeftijd worden geconfronteerd met de zorg voor iemand uit het gezin, vaak problemen ondervinden bij hun verdere ontwikkeling. Dit is een onwenselijke situatie. Vandaar dat een goede ondersteuning van jonge mantelzorgers noodzakelijk is. Ik heb dit als een speerpunt in mijn actieplan aangemerkt. </antwoord>
      <antwoord nummer="6">Het onderdeel «gebruikelijke zorg» van de beleidsregels indicatiestelling AWBZ betreft alleen de zorg die gebruikelijk door partners, ouders, inwonende kinderen en/of andere huisgenoten aan elkaar wordt geboden, in het kader van een duurzaam gezamenlijk huishouden. Daarin worden op titel van «gebruikelijke zorg» geen zorgtaken van kinderen benoemd. Dus wijziging is ook niet aan de orde. In het onderdeel «gebruikelijke zorg» worden wel richtlijnen gegeven inzake de gebruikelijke zorg van ouders voor kinderen in termen van toezicht, begeleiding en persoonlijke verzorging. In die richtlijnen wordt rekening gehouden met de omstandigheden van het opgroeiend kind. </antwoord>
      <antwoord nummer="7">In het artikel wordt aangegeven dat de mogelijkheden van respijtzorg voor mantelzorgers aanzienlijk zijn beperkt. Gezien de forse overschrijdingen die zich voordoen op de uitgaven van de AWBZ heb ik moeten besluiten bepaalde aanspraken te schrappen. Dat betreft bijvoorbeeld de ondersteunende begeleiding op basis van een psychosociale en somatische grondslag; en dat dan voor zover deze functie niet in combinatie met andere functies in de AWBZ wordt aangeboden. Dit betekent inderdaad dat de mogelijkheden van respijtzorg in de AWBZ wat zijn beperkt. In vraag 1 en 2 heb ik aangegeven dat de ondersteuning van mantelzorgers een van de taken is van de gemeenten. Naar mijn mening mag van hen worden verwacht dat zij hieraan op adequate wijze aandacht besteden. </antwoord>
      <antwoord nummer="8">In de beleidsbrief «Voor elkaar» heb ik aangegeven dat ik basisfuncties ga formuleren voor de ondersteuning op lokaal niveau van mantelzorgers. Respijtzorg neemt daarbij een belangrijke plaats in. Via een ondersteuningsprogramma voor gemeenten worden deze basisfuncties (inclusief respijtzorg) geïmplementeerd. </antwoord>
      <antwoord nummer="9">Gemeenten zijn verantwoordelijk voor de ondersteuning van mantelzorgers. In dit kader kunnen zij wijzen op de mogelijkheden van professionele zorg ten laste van de AWBZ. De recente wijzigingen in het Besluit zorgaanspraken AWBZ betekenen dat de mogelijkheden voor professionele zorg in termen van ondersteunende begeleiding nader zijn beperkt; het betekent niet het wegvallen van de respijtzorg. Ik ben dan ook niet van mening dat er mensen van het kastje naar de muur worden gestuurd. </antwoord>
      <antwoord nummer="10">In het kader van de AWBZ kan mantelzorg worden beschouwd als indiceerbare zorg. Dat betekent dat de zorgvrager voor deze zorg ook professionele zorg zou kunnen ontvangen. In het kader van de indicatiestelling geven mantelzorger en zorgvrager aan welk deel van de benodigde zorg door de mantelzorger zal worden geboden. Bij de indicatie wordt hiermee rekening gehouden. Dat betekent dat wanneer de mantelzorger te kennen geeft (tijdelijk) geen zorg meer te kunnen of willen verlenen, zijn of haar deel van de zorg door een professionele zorgverlener behoort te worden overgenomen. Deze mogelijkheid kan worden gebruikt om tijdelijk vrij te zijn van het zorgen en zodoende even op adem te kunnen komen. Het door Mezzo beoogde recht op respijtzorg past niet bij de aard van mantelzorg. </antwoord>
      <noten afkomstig="antwoord"/>
   </antwoorden>
</kvr>
