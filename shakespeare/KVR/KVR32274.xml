<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden Omtzigt (CDA), De Nerée tot Babberich (CDA), Tang
(PvdA), Cramer (ChristenUnie), Ulenbelt (SP), Blok (VVD), Vendrik (GroenLinks)
en Tony van Dijck (PVV) aan de ministers van Sociale Zaken en Werkgelegenheid,
van Financiën en van Justitie over de IFRS-pensioenstandaard. (Ingezonden 14
mei 2008); Antwoord</item>
         <item attribuut="Bestand">32Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32274</item>
         <item attribuut="Inhoud">Vragen naar aanleiding uitlatingen van mevrouw MacGeachin, de
projectleider voor wijzigingen in de IFRS-pensioenstandaard, (Het Financieele
Dagblad, 5 mei 2008) die er niets voor voelt om specifieke
uitzonderingsbepalingen op te nemen in de nieuwe standaarden. Indieners vragen
naar de stand van zaken van de classificatie van pensioenregelingen, waarom de
Kamer bij vragen van de leden Douma en Depla gevraagd heeft (Aanhangsel van de
Handelingen 2005-2006, nr. 589). Indieners vragen voor inzet
van de betrokken ministers om er zorg voor te dragen dat essentiële onderdelen
van het Nederlandse pensioenstelsel, zoals de risicodeling tussen de sociale
partners en de bedrijfstakpensioenfondsen, erkend worden in de nieuwe
internationale accountancyrichtlijnen.</item>
         <item attribuut="Rubriek">Inkomen en rechtspositie (VUT en pensionering)</item>
         <item attribuut="Trefwoorden">Pensioenen</item>
         <item attribuut="Vindplaats">Kamervragen met antwoord 2007-2008, nr. 2623, Tweede Kamer</item>
         <item attribuut="Vraagnr_bij_indiening">2070820020</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Omtzigt</persoon>
            <persoon partij="CDA">De Nerée tot Babberich</persoon>
            <persoon partij="PvdA">Tang</persoon>
            <persoon partij="ChristenUnie">Cramer</persoon>
            <persoon partij="SP">Ulenbelt</persoon>
            <persoon partij="VVD">Blok</persoon>
            <persoon partij="GroenLinks">Vendrik</persoon>
            <persoon partij="PVV">Tony van Dijck</persoon>
         </item>
         <item attribuut="Datum_reaktie">2008-06-04</item>
         <item attribuut="Datum_indiening">2008-05-14</item>
         <item attribuut="Document-id">KVR32274</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc=""/>
      <footer firstpaginanummer="5285" allpagenumbers="5285 5286 5287" vetnummer="2070820020" code="0708tkkvr2623" lopendefooter="Tweede Kamer, vergaderjaar 2007–2008, Aanhangsel" filenaam="KVR32274" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2623" onderwerp="" indiendatum="2008-05-14">
         <vrager partij="CDA" oorsprong="parlement">Omtzigt</vrager>
         <vrager partij="CDA" oorsprong="parlement">De Nerée tot Babberich</vrager>
         <vrager partij="PvdA" oorsprong="parlement">Tang</vrager>
         <vrager partij="ChristenUnie" oorsprong="parlement">Cramer</vrager>
         <vrager partij="SP" oorsprong="parlement">Ulenbelt</vrager>
         <vrager partij="VVD" oorsprong="parlement">Blok</vrager>
         <vrager partij="GroenLinks" oorsprong="parlement">Vendrik</vrager>
         <vrager partij="PVV" oorsprong="parlement">Tony van Dijck</vrager>
         <vraagt-aan>de ministers van Sociale Zaken en Werkgelegenheid, van Financiën en van Justitie</vraagt-aan>
      </vraagdata>
      <antwoorddata antwoorddatum="2008-06-4">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder>de ministers van Financiën en van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van de uitlatingen van mevrouw MacGeachin, de projectleider voor wijzigingen in de IFRS-pensioenstandaard, dat ze er niets voor voelt om specifieke uitzonderingsbepalingen op te nemen in de nieuwe standaarden? <voetnoot nummer="1"/>
      </vraag>
      <vraag nummer="2">Er van uitgaande dat de internationale boekhoudregels een rigide onderscheid kennen tussen enerzijds beschikbare premieregelingen en anderzijds pensioenregelingen, waarin het hele risico bij de werkgever ligt in het Nederlandse stelsel de risico’s veelal worden gedeeld tussen werkgevers en werknemers waarbij werknemers ook een deel van de pensioenpremie betalen en indexatie vaak voorwaardelijk is, kunt u bevestigen dat er veelal geen verplichting bestaat om de pensioenen te indexeren, maar dat de toeslagverlening doorgaans een voorwaardelijk karakter heeft? Deelt u de mening dat de nieuwe boekhoudregels voldoende flexibel moeten zijn, zodat zij een juist beeld geven van het risico dat werkgevers daadwerkelijk lopen? </vraag>
      <vraag nummer="3">Is het waar dat bedrijven die aangesloten zijn bij bedrijfstakpensioenfondsen alleen de verplichting hebben om jaarlijks hun premie te betalen en geen bijstortverplichtingen hebben? Constaterende dat in veel landen de oudedagsvoorziening voornamelijk is geregeld via omslaggefinancierde, publieke pensioenregelingen, is het niet vreemd dat bedrijven in deze landen geen pensioentekorten hoeven te rapporten en dat bedrijven aangesloten bij een kapitaalgedekt bedrijfstakpensioenfonds wel mogelijke overschotten/tekorten moeten opvoeren in hun jaarrekening? Is het ook niet merkwaardig dat door accountancyregels impliciet omslagstelsels beter gefaciliteerd worden dan kapitaalgedekte stelsels? </vraag>
      <vraag nummer="4">Constaterende dat het Nederlandse pensioenstelsel gebaseerd is op solidariteit tussen generaties, tegenvallende beleggingsrendementen niet alleen worden gedragen door de huidige, maar ook door de toekomstige generaties en dat de IASB de mogelijkheid om eventuele overschotten en tekorten te spreiden over de tijd aan banden wil leggen, deelt u de mening dat dit strijdig zou zijn met het wezen van ons pensioenstelsel? </vraag>
      <vraag nummer="5">Wat is de uitkomst van de evaluatie van de Raad van de Jaarverslaggeving, waarvan de resultaten in 2007 verwacht werden (Kamerstuk 28 294, nr. 25)? </vraag>
      <vraag nummer="6">Is er al meer duidelijkheid omtrent de classificatie van pensioenregelingen, waarom de Kamer in een eerder stadium heeft gevraagd, maar het antwoord kreeg dat het aan de pensioenfondsen en bedrijven was om dat uit te zoeken? (antwoorden op vragen van Douma en Depla, 589, 2005/2006) </vraag>
      <vraag nummer="7">Welke stappen zult u ondernemen in Europees verband om er zorg voor te dragen dat essentiële onderdelen van het Nederlandse pensioenstelsel, de risicodeling tussen de sociale partners en de bedrijfstakpensioenfondsen, erkend worden in de nieuwe internationale accountancyrichtlijnen? Bent u ook bereid om zich in te zetten voor behoud van de corridor en het niet meenemen van toekomstige salarisstijgingen bij eindloonregelingen? Vragen gesteld door de leden der Kamer, met de daarop door de regering gegeven antwoorden </vraag>
      <vraag nummer="8">Is de regering voornemens om zelf te reageren op het consultatiedocument van de IASB? </vraag>
      <vraag nummer="9">Bent u bereid om samen met gelijkgezinde landen, zoals het Verenigd Koninkrijk en Ierland gezamenlijk stappen te nemen? </vraag>
      <noten afkomstig="vraag">
         <noot nummer="1">het Financieele Dagblad, 5 mei, lobby voor behoud Nederlandse pensioenstelsel dreigt te mislukken</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Met betrekking tot de eerste vraag merk ik op dat er in Nederland geen wettelijke verplichting tot indexatie bestaat. Als sociale partners tot indexatie besluiten, dan kan de indexatie voorwaardelijk dan wel onvoorwaardelijk zijn. Op grond van artikel 95 van de Pensioenwet is een toeslag alleen voorwaardelijk als er sprake is van een voorwaardelijkheidsverklaring. De toeslagverlening heeft thans inderdaad doorgaans een voorwaardelijk karakter. Uit het DNB Statistisch Bulletin van maart 2008 blijkt dat 99,7% van de gepensioneerden te maken heeft met voorwaardelijke indexatie. 97,5% van de actieve deelnemers in een middelloonregeling hebben tijdens de opbouwfase te maken met voorwaardelijke indexatie. 84,7% van het totale aantal actieven bouwt pensioen op in een middelloonregeling. Slechts 3,1% van het totale aantal actieven participeert nog in een eindloonregeling. Ten aanzien van de tweede vraag merk ik op dat in het (internationale) jaarrekeningenrecht (en de verdere ontwikkeling daarvan) voorop staat dat de jaarrekening een «true and fair view» moet geven. Dat uitgangspunt geldt ook voor eventuele verplichtingen voor de onderneming uit hoofde van een pensioenregeling en de risico’s die daarbij aan de orde zijn. Daarbij dient (onder meer in geval van een voorwaardelijke toeslagverlening) uiteraard adequaat rekening te worden gehouden met de grootte van die risico’s en de verdeling van de risico’s tussen de onderneming en de werknemers, de slapers en de gepensioneerden (inclusief de risicodeling tussen generaties). Indien dat niet het geval is, met als gevolg dat bepaalde risico’s voor de onderneming worden over- of onderschat, dan ontstaat er mijn inziens geen «true and fair view». Een belangrijk onderwerp betreft de mogelijke afschaffing van de zogenaamde «corridor». De huidige internationale jaarrekeningregels op pensioenterrein (IAS 19) bevatten voor defined-benefit regelingen de mogelijkheid om een verandering in de waardering van activa en passiva gedempt op te nemen in het jaarresultaat van de aangesloten onderneming (de «corridor»). Een gedachte hierachter is dat voor het bepalen van de grootte van de risico’s bij defined-benefit regelingen inschattingen worden gemaakt over lange termijn ontwikkelingen, zoals de loonontwikkeling de toeslagverlening, de diensttijd, de sterfteontwikkeling en de pensioenleeftijd. Dit maakt deze inschattingen onzekerder dan andere items in de financiële verslaggeving. Daarnaast is de waardering van de verplichtingen op de langere termijn sterk afhankelijk van de keuze van de rente, waarbij kleine afwijkingen grote gevolgen hebben. Bovendien kunnen kleine wijzigingen als gevolg van verschillen in waardering elkaar in de loop der tijd compenseren. In het discussiestuk van de International Accounting Standards Board (IASB) dat op 4 april jl. openbaar is geworden en waarop de IASB een ieder heeft uitgenodigd tot 26 september a.s. commentaar te geven, heeft de IASB aangegeven dat zij deze argumenten voor de corridor niet (meer) overtuigend genoeg vindt. Op grond daarvan stelt zij voor die corridor af te schaffen, waarbij de IASB tegelijk enkele alternatieven voorstelt. Ik acht het van belang dat de discussie naar aanleiding van het discussiestuk van de IASB de risico’s die de werkgever loopt op adequate wijze adresseert (dus zowel ten aanzien van de behandeling van de voorwaardelijke toeslagverlening als ten aanzien van de vraag hoe om te gaan met de combinatie van onzekerheden en volatiliteit), zodat kan worden geconcludeerd dat daarover een «true and fair view» wordt gegeven. Zoals ik al aangaf, gaat het hierbij overigens nog niet om nieuwe boekhoudregels maar om opvattingen in een discussiestuk van de IASB. Aan de hand van de reacties erop wil de IASB een voorstel maken tot aanpassing van de bestaande internationale jaarrekeningregel op pensioenterrein (IAS-19). Een dergelijk voorstel krijgt pas rechtstreekse werking voor de EU beursgenoteerde ondernemingen als de Europese Commissie ermee instemt. Bij die besluitvorming door de Europese Commissie is ook nog voorzien in een adviesprocedure van een comité met vertegenwoordigers van het bedrijfsleven en van een comité met (ambtelijke) vertegenwoordigers van de lidstaten. </antwoord>
      <antwoord nummer="3">Ten aanzien van de eerste vraag of het klopt dat bedrijven die zijn aangesloten bij bedrijfstakpensioenfondsen alleen de verplichting hebben om jaarlijks hun premie te betalen en geen bijstortverplichtingen hebben, merk ik op dat de Pensioenwet geen bijstortverplichting voor pensioenfondsen (dus ook niet voor bedrijfstakpensioenfondsen) bevat. Als er dus sprake is van een dergelijke bijstortverplichting dan moet dat in de regeling van het bedrijfstakspensioenfonds zijn opgenomen. In de praktijk gaat het vooral om (tijdelijke) premieopslagen. Naar aanleiding van de tweede vraag merk ik op dat zowel bij kapitaalgedekte pensioenregelingen als bij publiek gefinancierde omslagstelsels in de toekomst (grote) risico’s kunnen optreden. Bij kapitaalgedekte regelingen bestaan vooraf afspraken hoe die risico’s worden verdeeld over de werkgever, de werknemers en de slapers en de gepensioneerden. Het is dus begrijpelijk dat de risico’s die voor rekening van de werkgever komen in de jaarrekening tot uitdrukking worden gebracht. Daarbij dient het bij het toerekenen van die risico’s aan de aangesloten onderneming uiteraard te gaan om risico’s die ook daadwerkelijk aan de werkgever zijn toe te rekenen. Bij publiek gefinancierde omslagregelingen is de overheid de risicodrager. De risico’s liggen niet bij de ondernemingen, daarom zou het een verkeerd beeld geven als op voorhand in de jaarrekening van de onderneming rekening zou worden gehouden met de risico’s die uit publiek gefinancierde omslagstelsels voortvloeien. Naar aanleiding van de derde vraag kan dus niet worden gesteld dat het «merkwaardig» is dat door accountancyregels impliciet omslagstelsels beter gefaciliteerd worden dan kapitaalgedekte stelsels. Uit het verschil in de aard tussen het omslagstelsel en het kapitaalgedekte stelsel vloeit een andere verantwoording in de jaarrekening voort. </antwoord>
      <antwoord nummer="4">Zoals ik in het antwoord op vraag 2 heb aangegeven, dienen de risico’s die inherent zijn aan een pensioenregeling op zodanig adequate wijze in de jaarrekening tot uitdrukking te komen, dat die risico’s voor de onderneming niet worden over- of onderschat. Als aan die voorwaarde wordt voldaan, wordt voorkomen dat een afwijkend stelsel als het NL pensioenstelsel, dat nog steeds leidt tot een adequate inkomensvoorziening voor de oudedag en waarvan ook internationaal wordt erkend dat dit een grote verworvenheid is en een voorbeeldfunctie heeft in een vergrijzend Europa, onmogelijk wordt gemaakt. </antwoord>
      <antwoord nummer="5">De Raad voor de Jaarverslaggeving (RJ) heeft op haar website aangegeven wat de uitkomst is van de evaluatie over Richtlijn 271 van de RJ. Zij beziet thans een bijstelling van RJ 271. Over die bijstelling is binnen de RJ nog geen overeenstemming bereikt. Ik teken hierbij overigens aan dat de discussie over het discussiestuk van de IASB weliswaar betrekking heeft op de beursgenoteerde ondernemingen binnen de EU maar dat zij ook gevolgen kan hebben voor de toerekening van risico’s uit een pensioenregeling voor niet-beursgenoteerde ondernemingen. Bij de bijstelling van RJ 271 komen ook vragen aan de orde die in het discussiestuk van de IASB worden geadresseerd. Keuzes die naar aanleiding van het discussiestuk worden gemaakt, kunnen dus ook consequenties hebben voor niet-beursgenoteerde ondernemingen. </antwoord>
      <antwoord nummer="6">De vraag of een pensioenregeling een defined-benefit regeling of een defined-contribution regeling is, is afhankelijk van de kenmerken van de regeling en hoe dit door betrokkenen (pensioenfonds, onderneming en accountant) wordt beoordeeld. Zoals in het antwoord op de betrokken kamervragen (Kamerstukken II 2005/06, Aanhangsel 1255) is aangegeven is het niet aan bewindslieden om een oordeel te vellen over de vraag of een bepaalde interpretatie van IAS 19 correct is. Geconcludeerd werd dat het altijd de rechter is die bij interpretatieproblemen het laatste woord heeft. Er zijn sindsdien geen zaken op dit terrein aan de rechter voorgelegd. Aan de andere kant, zoals ook blijkt uit het discussiestuk van de IASB van 4 april jl., is er nog steeds discussie over de vraag hoe met pensioenregelingen, en met name defined-benefit regelingen, in de jaarrekening moeten worden verantwoord. </antwoord>
      <antwoord nummer="7 t/m 9">Het kabinet acht het, zoals gezegd, van belang dat de risico’s die de werkgever loopt (dus zowel ten aanzien van de behandeling van de voorwaardelijke toeslagverlening als ten aanzien van de vraag hoe om te gaan met de combinatie van onzekerheden en volatiliteit) in nieuwe plannen van de IASB op adequate wijze worden geadresseerd. Het kabinet zou het ongewenst vinden dat het Nederlandse stelsel, waarin defined-benefit regelingen nog steeds dominant zijn, onder druk komt te staan doordat nieuwe IAS-regels een dergelijk adequaat beeld onmogelijk maken. Vanuit deze uitgangspunten zal het kabinet de plannen van de IASB om de corridor af te schaffen en eventueel alternatieven beoordelen. Over de voorstellen van de IASB zal ik mij binnenkort laten informeren door de heer Zalm die bij de IASB voorzitter is van de Board of Trustees. Op internationaal terrein zal ik voor dit onderwerp de aandacht van mijn ambtgenoten van de andere lidstaten vragen. Het kabinet zal ook voor 26 september a.s. een reactie geven op het genoemde discussiestuk van de IASB. Om tot die kabinetsreactie te komen, zal het kabinet zich in de komende tijd laten informeren door sociale partners, accountants, de Nederlandsche Bank, de Autoriteit Financiële Markten, organisaties van pensioenfondsen en overige belanghebbenden. Ik zal u van die kabinetsreactie op de hoogte stellen. </antwoord>
      <noten afkomstig="antwoord"/>
   </antwoorden>
</kvr>
